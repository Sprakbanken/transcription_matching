Hvis ingen har noe å innvende mot det, vil jeg etterkomme anmodningen.
Da vil fungerende president anmode forrige stortings sekretær, Jette F. Christensen, om midlertidig å fungere som sekretær, til Stortinget er konstituert.
Fra Statsministerens kontor foreligger følgende tre brev til Stortinget:
Det første brevet, datert 1. september 2017, lyder:
«Midlertidig bestyrelse av Kunnskapsdepartementet
Statsråd Torbjørn Røe Isaksen vil avvikle foreldrepermisjon i perioden fra og med 15. september 2017 til og med 26. november 2017.
I den perioden statsråd Torbjørn Røe Isaksen avvikler foreldrepermisjon overtar stortingsrepresentant Henrik Asheim styret av Kunnskapsdepartementet.»
Det andre brevet, datert 15. september 2017, lyder:
«Endringer blant statssekretærene
I statsråd for H.M. Kongen holdt på Oslo slott 15. september 2017 kl. 11.00 er bestemt:
Elsbeth Sande Tronstad gis avskjed fra sin stilling som statssekretær for statsråd Frank Bakke-Jensen.
Lisbeth Normann gis avskjed fra sin stilling som statssekretær for statsråd Bent Høie.
Tom-Christer Nilsen gis med virkning fra 30. september 2017 avskjed fra sin stilling som statssekretær for statsråd Ketil Solvik-Olsen.
Himanshu Gulati gis med virkning fra 30. september 2017 avskjed fra sin stilling som statssekretær for statsminister Erna Solberg og statsråd Linda Hofstad Helleland.»
Det tredje brevet, datert 29. september 2017, lyder:
«Endringer blant statssekretærene
I statsråd for H.M. Kongen holdt på Oslo slott 29. september 2017 kl. 11.00 er bestemt:
Stortingsrepresentant Svein Arne Flåtten utnevnes med virkning fra 1. oktober 2017 til statssekretær for statsminister Erna Solberg.
Statssekretær Torkild Hebbert Haukaas gis med virkning fra 13. oktober 2017 avskjed fra sitt embete som statssekretær.
Statssekretær Vidar Brein-Karlsen gis med virkning fra 9. oktober 2017 permisjon fra sitt embete som statssekretær for statsråd Sylvi Listhaug, og konstitueres fra samme tidspunkt og frem til statssekretær Toril Charlotte Reynolds er tilbake fra permisjon, som statssekretær for statsråd Per-Willy Amundsen i Justis- og beredskapsdepartementet.
Lektor Torkil Åmland konstitueres som statssekretær for statsråd Sylvi Listhaug i Justis- og beredskapsdepartementet i den tiden statssekretær Vidar Brein-Karlsen har permisjon.»
Fungerende president foreslår at de refererte brevene vedlegges protokollen – og anser det som vedtatt.
Første vararepresentant for Akershus fylke, Anne Kristine Linnestad , har tatt sete som representant i den tid representanten Henrik Asheim er medlem av regjeringen.
Det vil bli foretatt navneopprop av representantene.
Presidenten gjør oppmerksom på at første representant for hvert valgdistrikt, eventuelt andre representant der første representant ikke er til stede, skal levere fullmakten fra riksvalgstyret til presidenten etter hvert som de blir ropt opp.
Presidenten vil foreslå at den sist benyttede forretningsorden, med de endringer som ble vedtatt av Stortinget 21. juni 2017, gjøres gjeldende.
– Det anses vedtatt.
Det foreligger en rekke permisjonssøknader:
 fra representantene Åsmund Aukrust , Sivert Bjørnstad , Anniken Huitfeldt , Nils Aage Jegstad og Mudassar Kapur om permisjon i tiden fra og med 2. oktober til og med 13. oktober, alle for å delta i De forente nasjoners 72. ordinære generalforsamling i New York
 fra representanten Anette Trettebergstuen om foreldrepermisjon i tiden fra og med 2. oktober til og med 31. oktober
 fra representantene Sverre Myrli , Liv Signe Navarsete og Rigmor Aasrud om permisjon i tiden fra og med 6. oktober til og med 9. oktober, alle for å delta i NATOs parlamentariske forsamlings sesjon i Bucuresti
 fra Arbeiderpartiets stortingsgruppe om permisjon for representanten Lise C hristoffersen i tiden fra og med 9. oktober til og med 13. oktober og for representanten Tore Hagebakken i tiden fra og med 9. oktober til og med 11. oktober, begge for å delta i møte i Europarådets parlamentariske forsamling i Strasbourg.
Disse søknadene foreslås behandlet straks og innvilget.
– Det anses vedtatt.
Fra første vararepresentant for Hedmark fylke, Tone Merete Sønsterud , foreligger søknad om fritak for å møte i Stortinget i tiden fra og med 2. oktober til og med 6. oktober, under representanten Anette Trettebergstuens permisjon, for å delta i møte i OSSEs parlamentariske forsamling i Andorra.
Denne søknaden foreslås behandlet straks og innvilget.
– Det anses vedtatt.
Følgende vararepresentanter foreslås innkalt for å møte i permisjonstiden slik:
For Akershus fylke:
 Mani Hussaini 2.–12. oktober, Kjartan Berland 2.–12. oktober, Elisabeth Fanghol 2.–12. oktober og Halvard Ingebrigtsen 6.–9. oktober.
For Buskerud fylke:
 Anne Helene Sandum 9.–12. oktober.
For Hedmark fylke:
 Tone Merete Sønsterud 7.–26. oktober og Per-Gunnar Sveen 2. og 6. oktober.
For Oppland fylke:
 Stine Renate Håheim 6.–11. oktober og Hilde Kristin Holtesmo 9. oktober.
For Oslo:
 Astrid Nøklebye Heiberg 2.–12. oktober.
For Sogn og Fjordane fylke:
 Steinar Ness 6.–9. oktober.
For Sør-Trøndelag fylke:
 Lill Harriet Sandaune 2.–12. oktober.
– Det anses vedtatt.
Mani Hussaini, Kjartan Berland, Elisabeth Fanghol, Per-Gunnar Sveen, Astrid Nøklebye Heiberg og Lill Harriet Sandaune er til stede og vil ta sete.
Det skal så velges fullmaktskomité.
De foreslåtte medlemmer av fullmaktskomiteen er utpekt av gruppene, og forslaget er omdelt på representantenes plasser i salen.
Dersom ingen har noe å innvende, voteres det på vanlig måte.
I tilfelle avvikende forslag fremsettes, benyttes skriftlig votering.
Det utlagte forslaget vil da bli benyttet som stemmeseddel.
– Ingen innvendinger er kommet mot denne fremgangsmåten, og den foreslåtte fremgangsmåten vil bli fulgt.
Som medlemmer av fullmaktskomiteen ble enstemmig valgt:
Une Aina Bastholm
, Geir Jørgen Bekkevold
, Torgeir Knag Fylkesnes
, Sigbjørn Gjelsvik
, Carl-Erik Grimstad
, Svein Roald Hansen
, Kari Henriksen
, Kristin Ørmen Johnsen
, Ingvild Kjerkol
, Ulf Leirstein
, Per Olaf Lundteigen
, Bjørnar Moxnes
, Sverre Myrli
, Ingjerd Schou
, Michael Tetzschner
, Olemic Thommessen
, Morten Wold
Fungerende president vil anmode de nyvalgte medlemmer av fullmaktskomiteen om å tre sammen umiddelbart etter at dette møtet er hevet.
Komiteens møte vil bli holdt på utenriks- og forsvarskomiteens møterom, rom S-407.
Ønsker noen ordet i henhold til forretningsordenens § 54 før møtet heves?
– Møtet er hevet.
