Dersom ingen har noe å innvende, vil jeg etterkomme anmodningen.
Fungerende president vil anmode sekretæren for det forrige storting, Jette F. Christensen, om midlertidig å fungere som sekretær.
Fungerende president foreslår at den sist benyttede forretningsorden blir gjort gjeldende.
– Det anses vedtatt.
Det foreligger en rekke permisjonssøknader:
 fra Arbeiderpartiets stortingsgruppe om permisjon for representanten Jens Stoltenberg i tiden fra og med 1. oktober til og med 30. september 2017 på grunn av stilling som NATOs generalsekretær
 fra representantene Jorodd Asphjell , Heikki Eidsvoll Holmås , Ingvild Kjerkol , Kari Kjønaas Kjos , Siri A. Meling og Helge Orten om permisjon i tiden fra og med 1. oktober til og med 14. oktober – alle for å delta i De forente nasjoners 71. ordinære generalforsamling i New York
 fra representantene Regina Alexandrova , André N. Skjelstad og Bente Thorsen om permisjon i tiden fra og med 1. oktober til og med 4. november for å delta i sjefskurs ved Forsvarets høgskole
 fra Høyres stortingsgruppe om permisjon for representanten Gunnar Gundersen i tiden fra og med 1. oktober til og med 8. oktober for å delta i møte i EFTA-parlamentarikerkomiteene i Manila og Hanoi
 fra Arbeiderpartiets stortingsgruppe om sykepermisjon for representanten Eva Kristin Hansen fra og med 1. oktober og inntil videre
 fra representanten Lene Vågslid om foreldrepermisjon i tiden fra og med 1. oktober til og med 16. oktober
 fra representanten Kjell Ingolf Ropstad om omsorgspermisjon i tiden fra og med 1. oktober til og med 7. oktober
 fra representanten Nikolai Astrup om foreldrepermisjon lørdag 1. oktober
Disse søknader foreslås behandlet straks og innvilget.
– Det anses vedtatt.
Fra første vararepresentant for Sør-Trøndelag fylke, Gunn Elin Flakne , foreligger søknad om fritak for å møte under representanten Jorodd Asphjells permisjon, i tiden fra og med 10. oktober til og med 13. oktober, av velferdsgrunner.
Etter forslag fra presidenten ble enstemmig besluttet:
Søknaden behandles straks og innvilges.
Følgende vararepresentanter innkalles for å møte i permisjonstiden:
For Aust-Agder fylke:
 Terje Østebø Eikin 1.–7. oktober
For Akershus fylke:
 Camilla Mollatt 1.–13. oktober
For Hedmark fylke:
 Rangdi Krogstad 1.–6. oktober
For Møre og Romsdal fylke:
 Arnulf Goksøyr 1.–13. oktober
For Oslo:
 Truls Wickholm 1. oktober 2016–30. september 2017, Frode Helgerud 1. oktober og Ingunn Gjerstad 1.–13. oktober
For Rogaland fylke:
 Sissel Knutsen Hegdal 1.–13. oktober og Kari Raustein 1.–26. oktober
For Telemark fylke:
 Lise Wiik 1.–13. oktober
For Troms fylke:
 Kristian Støback Wilhelmsen 1. oktober–4. november
For Nord-Trøndelag fylke:
 Jorid Holstad Nordmelan 1.–13. oktober og Iren Opdahl 1.–26. oktober
For Sør-Trøndelag fylke:
 Audun Otterstad fra og med 1. oktober og inntil videre, Gunn Elin Flakne 1.–6. oktober og Ferhat Güven 11.–13. oktober
Terje Østebø Eikin, Camilla Mollatt, Rangdi Krogstad, Arnulf Goksøyr, Truls Wickholm, Frode Helgerud, Ingunn Gjerstad, Sissel Knutsen Hegdal, Kari Raustein, Lise Wiik, Kristian Støback Wilhelmsen, Jorid Holstad Nordmelan, Iren Opdahl, Audun Otterstad og Gunn Elin Flakne er til stede og vil ta sete.
Det skal så foretas valg av presidenter og sekretærer.
Valget vil bli gjennomført i tråd med Stortingets forretningsorden § 6, andre og tredje ledd.
Fungerende president vil da foreslå at vi stemmer på vanlig måte, uten bruk av stemmesedler.
Fungerende president ber om forslag på Stortingets president.
Jeg foreslår Olemic Thommessen .
Olemic Thommessen er foreslått valgt til Stortingets president.
– Andre forslag foreligger ikke.
Presidenten ber så om forslag på Stortingets første visepresident.
Det er ei ære for meg å føreslå Marit Nybakk .
Marit Nybakk er foreslått valgt til Stortingets første visepresident.
– Andre forslag foreligger ikke.
Presidenten ber så om forslag på Stortingets andre visepresident.
Jeg har den glede å foreslå Kenneth Svendsen .
Kenneth Svendsen er foreslått valgt til Stortingets andre visepresident.
– Andre forslag foreligger ikke.
Presidenten ber så om forslag på Stortingets tredje visepresident.
Det er ei ære for meg å føreslå Svein Roald Hansen .
Svein Roald Hansen er foreslått valgt til Stortingets tredje visepresident.
– Andre forslag foreligger ikke.
Presidenten ber så om forslag på Stortingets fjerde visepresident.
Jeg har den glede å foreslå Ingjerd Schou .
Ingjerd Schou er foreslått valgt til Stortingets fjerde visepresident.
– Andre forslag foreligger ikke.
Presidenten ber så om forslag på Stortingets femte visepresident.
Det er ei glede å føreslå Line Henriette Hjemdal .
Line Henriette Hjemdal er foreslått valgt til Stortingets femte visepresident.
– Andre forslag foreligger ikke.
Det skal så velges sekretær og visesekretær i Stortinget.
Presidenten ber om forslag på sekretær.
Det er ei ære å føreslå Jette F. Christensen .
Jette F. Christensen er foreslått valgt til Stortingets sekretær.
– Andre forslag foreligger ikke.
Presidenten ber så om forslag på visesekretær.
Det er en glede å foreslå Sylvi Graham .
Sylvi Graham er foreslått som visesekretær.
– Andre forslag foreligger ikke.
Norges 161. storting kan da herved erklæres som lovlig konstituert.
Presidenten foreslår at underretning om dette sendes Hans Majestet Kongen gjennom regjeringens sjef, for at denne kan innhente Kongens bestemmelse om tiden for Stortingets åpning.
– Det anses vedtatt.
Tidspunktet vil bli kunngjort senere.
Presidenten ber om bemyndigelse til, etter at Stortinget er erklært åpnet, og etter at trontalen og beretningen om rikets tilstand er overlevert, å utbringe det sedvanlige ønske for Kongen og fedrelandet – og anser denne bemyndigelse for gitt.
Presidenten ber videre om Stortingets bemyndigelse til å oppnevne en deputasjon på sju representanter til å motta Hans Majestet Kongen ved Stortingets åpning.
– Denne bemyndigelse anses også for gitt.
Som deputasjon oppnevnes representantene Kristin Ørmen Johnsen, leder, Per Olaf Lundteigen, Helga Pedersen, Frank Bakke-Jensen, Kåre Simensen, Jan-Henrik Fredriksen og Kirsti Bergstø.
I anledning av Stortingets høytidelige åpning har Oslo biskop innbudt Stortingets representanter til gudstjeneste i Oslo Domkirke mandag 3. oktober, kl. 17.00.
Ønsker noen ordet før møtet heves?
– Møtet er hevet.
