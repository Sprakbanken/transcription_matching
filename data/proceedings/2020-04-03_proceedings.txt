Presidenten vil først foreslå at publikumsgalleriet holdes stengt også under dette møtet, av nødvendige smittevernhensyn.
– Det anses vedtatt.
Presidenten vil meddele Stortinget det triste budskap at vår gode kollega Astrid Nøklebye Heiberg døde natt til i går.
Presidenten vil komme tilbake til minnetalen, men presidenten ber salen reise seg en kort stund i ærbødighet for Astrid Nøklebye Heiberg.
Takk!
Den tidligere vararepresentanten for Oslo, Camilla Strandskog , har tatt sete som representant for den tid Nikolai Astrup er medlem av regjeringen.
Det foreligger to permisjonssøknader:
 fra Arbeiderpartiets stortingsgruppe om sykepermisjon for representanten Jan Bøhler i tiden fra og med 3. april og inntil videre
 fra Rødts stortingsgruppe om omsorgspermisjon for representanten Bjørnar Moxnes 3. april
Etter forslag fra presidenten ble enstemmig besluttet:
Søknadene behandles straks og innvilges.
Følgende vararepresentanter for Oslo innkalles for å møte i permisjonstiden:
 Zaineb Al-Samarai og Seher Aydar .
Zaineb Al-Samarai og Seher Aydar er til stede og vil ta sete.
Presidenten vil be om Stortingets fullmakt til å korrigere et vedtak som ble gjort i Stortinget tirsdag 31. mars ved behandlingen av Innst.
216 S for 2019–2020, om endringer i statsbudsjettet 2020 for flere departementer.
Ved en inkurie ble et beløp på 50 mill. kr bevilget både under kap.
553, post 74 og under kap.
2421, post 50.
Det riktige skal være kap.
2421, post 50.
– Slik fullmakt anses gitt.
Innstillingen endres i tråd med dette.
Før sakene på dagens kart tas opp til behandling, vil presidenten opplyse om at det blir pause i møtet etter behandling av sakene nr. 1–5.
Møtet settes igjen kl. 12 for behandling av sak nr. 6.
Sakene nr. 1–5 vil bli behandlet under ett.
Ingen har bedt om ordet, og vi går da til votering i sakene nr. 1–5.
Sakene nr. 1–5 er andre gangs behandling av lover og gjelder lovvedtakene 63 til og med 67.
Det foreligger ingen forslag til anmerkning.
Stortingets lovvedtak er dermed bifalt ved andre gangs behandling og blir å sende Kongen i overensstemmelse med Grunnloven.
Stortinget tar da en pause, og møtet settes igjen kl. 12.00.
Dermed er dagens kart ferdig behandlet.
Før møtet heves, vil presidenten opplyse om at neste møte i Stortinget er tirsdag 7. april kl. 12, og at første møte etter påske er tirsdag 14. april kl. 12.
Forlanger noen ordet før møtet heves?
– Møtet er hevet.
