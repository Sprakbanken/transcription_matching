Presidenten vil foreslå at publikumsgalleriet holdes stengt også under dette møtet på grunn av nødvendige smittevernhensyn.
– Det anses vedtatt.
Representantene Lise Christoffersen , Nils T. Bjørke , Siv Jensen og Tage Pettersen , som har vært permittert, har igjen tatt sete.
Representanten Nils T. Bjørke tiltrer følgelig også igjen som Stortingets fjerde visepresident.
Fra den innkalte vararepresentanten for Møre og Romsdal, Tove-Lise Torve , foreligger søknad om fritak fra å møte under representanten Else-May Norderhu s’ permisjon fra og med 23. mars og inntil videre.
Fra andre vararepresentant for Møre og Romsdal, Anne Kristin Bryne , foreligger også søknad om fritak fra å møte under nevnte permisjon, grunnet sykdom.
Etter forslag fra presidenten ble enstemmig besluttet:
Søknadene behandles straks og innvilges.
Følgende vararepresentant innkalles for å møte i permisjonstiden:
Tredje vararepresentant for Møre og Romsdal, Roger Magne Osen .
Fra Sosialistisk Venstrepartis stortingsgruppe foreligger søknad om velferdspermisjon for representanten Freddy André Øvstegård i tiden fra og med 20. mars og inntil videre.
Etter forslag fra presidenten ble enstemmig besluttet:
Søknaden behandles straks og innvilges.
Vararepresentanten Camilla Sørensen Eidsvold innkalles for å møte i permisjonstiden.
Camilla Sørensen Eidsvold er til stede og vil ta sete.
Statsråd Henrik Asheim overbrakte 3 kgl. proposisjoner:
 om endringer i statsbudsjettet 2020 under Nærings- og fiskeridepartementet, Samferdselsdepartementet og Finansdepartementet
(Prop.
57 S
 om lov om statlig garantiordning for lån til små og mellomstore bedrifter, lov om Statens obligasjonsfond, lov om endringer i skattebetalingsloven og vedtak om endring i stortingsvedtak om merverdiavgift for budsjettåret 2020
(Prop.
58 LS
 om lov om behandling av forbrukerklager i Forbrukertilsynet og Forbrukerklageutvalget
(Prop.
55 L
Proposisjonene vil bli behandlet på reglementsmessig måte.
Dermed er dagens kart ferdigbehandlet.
Ber noen om ordet før møtet heves?
– Møtet er hevet.
